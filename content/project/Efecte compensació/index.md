---
date: "2020-04-27T00:00:00Z"
external_link: ""
image:
  caption: Photo on Pixabay
  focal_point: Smart
summary: Anàlisi de l'EC des d'una perspectiva interseccional
tags:
- Efecte compensació
- Transicions educatives
- Desigualtat educativa
- Educació postobligatòria
title: Efecte compensació
---

El projecte pretén analitzar com la conjugació de l’origen familiar dels estudiants i les notes obtingudes influeix en les transicions educatives i laborals dels i les joves. És per això que ens remetem a investigar aquesta diferenciació tant en el rendiment, obtenció de títol d’ESO i batxillerat, com en les transicions educatives, de l’obligatòria a la postobligatòria, en l’accés a la universitat i en la inserció en el mercat laboral.

Pel que fa al sistema educatiu sabem que les notes condicionen directament les possibilitats d’obtenir títols acadèmics i el progrés educatiu, és a dir, les trajectòries acadèmiques. Estudis previs mostren l’existència d’una altra font de desigualtat que es plasma en l’efecte compensació. Aquest efecte posa sobre la taula certa interacció entre les notes i els recursos familiars en el sistema educatiu i la qualitat de la inserció i els recursos de les famílies en el moment de la inserció laboral.

L’efecte compensació en les transicions educatives pretén explicar el paper diferencial que fan les famílies segons els seus recursos quan els fills i filles obtenen mals resultats acadèmics. Així, es detecta com la tendència general és que les famílies amb més recursos compensen el mal rendiment educatiu de la seva descendència.

Una altra de les aportacions rellevants d’aquest treball és la incorporació d’una perspectiva d’interseccionalitat en la que es tenen en compte com actuen simultàniament diferents eixos de desigualtats, com per exemple, el de gènere i l’origen migrant. S’analitza l’efecte additiu que té en un mateix individu la combinació de diferents característiques que el posicionen en una situació d’avantatge o desavantatge en el sistema educatiu, que poden generar certa iniquitat en el sistema educatiu i laboral.

